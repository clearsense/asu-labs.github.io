# ASU Labs

Наша мета — робити в Україні реальні дослідження в галузі комп’ютерних наук, які б відповідали світовим стандартам і були визнані у світі через публікації у відповідних журналах і доповіді на конференціях.

## Напрямки роботи

- публікація нових наукових результатів у англомовних фахових журналах
- долучення до створення і розвитку дослідницького open-source програмного забезпечення
- створення нових відкритих ресурсів і наборів даних для подальших досліджень

## Принципи роботи

- некомерційна основа діяльності (участь у комерційних проектах не виключається, але не є метою)
- створення тільки відтворюваних результатів (через піблікацію даних і програмного коду)
- орієнтація на взаємодопогу і співробітництво в рамках нашої групи та з іншими дослідниками, накопичення результатів роботи і закладання основи наукової школи
- орієнтація на роботу над задачами, прив'язаними до практичних потреб
- антибюрократичність (визнання нашої роботи університетом не є нашою ціллю)
- відкритість і прозорість
- етичність

## Як приєднатись?

### Алгоритм роботи спільноти

- Спільнота ASU Labs на даному етапі є модеруємою Всеволодом Дьомкіним та Олексієм Молчановським.
- Модератори шукають дослідницькі проекти та зводять між собою керівників проектів (викладачів, науковців) і зацікавлених студентів, аспірантів.
- Оголошення проектів, їх опис, загальні результати роботи публікуються в спільноті ASU Labs на github.
- Модератори слідкують за дотриманням принципів спільноти ASU Labs при виконанні проектів.
- Учасники спільноти можуть допомагати в пошуках навчальних матеріалів один одному
- Спільнота планує проведення регулярних навчальних семінарів по темах проектів

### Викладачам та дослідникам

Якщо ви є викладачем чи досліднком у напрямку комп’ютерних наук і шукаєте собі студентів або аспірантів для роботи в якомусь проекті, ви можете запропонувати свій проект спільноті ASU Labs. Для цього направте заявку з коротким описом проекту модераторам на адреси <vseloved@gmail.com> та <olexiim@gmail.com>. Заявка на проект повинна включати:

- Назва проекту
- Керівник(и) проекту
- Установа (університет, дослідницький інстут, компанія)
- Короткий опис проекту
- Потреби проекту в людських ресурсах із зазначенням ролей
- Терміни проекту
- Поточний стан проекту
- Опис очікуваного кінцевого результату проекту (публікація, відкритий програмний продукт або масив даних, участь у конференції чи змаганні, наприклад, Kaggle) 

### Студентам, аспірантам

Якщо ви шукаєте собі цікавий проект для наукової роботи в рамках магістерської або кандидатської дисертації, або просто зацікавлені взяти участь в актуальних дослідженнях в напрямках комп’ютерних наук, ви можете:

- Знайти цікавий проект на сторінках спільноти ASU Labs на github
- АБО запропонувати цікаву ідею спільноті ASU Labs самостійно і згодом знайти тут однодумців
- АБО якщо ви не знайшли цікавий проект, але хочете брати участь у спільноті

В будь-якому разі напишіть модераторам спільноти ASU Labs листа (<vseloved@gmail.com> та <olexiim@gmail.com>) з наступним описом:

- Ваше ім’я, прізвище
- Де навчаєтесь: університет, факультет, кафедра, курс навчання
- Ваші попередні наукові та інженерні здобутки (статті, тези конференцій, open source проекти, участь у конкурсах, олімпіадах, змаганнях)
- Напрямки комп’ютерних наук, які вас цікавлять
- Цікавий вам проект, якщо ви знайшли для себе на сторінках спільноти ASU Labs або самостійно
- Скільки часу ви готові витрачати на роботу над проектом щомісяця
