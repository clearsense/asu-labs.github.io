# ASU Labs

Наша мета — робити в Україні реальні дослідження в галузі комп’ютерних наук, які б відповідали світовим стандартам і були визнані у світі через публікації у відповідних журналах та доповідях на справді міжнародних конференціях.

## Напрямки роботи

- публікація нових наукових результатів у англомовних фахових журналах
- долучення до створення і розвитку дослідницького open-source програмного забезпечення
- створення нових відкритих ресурсів і наборів даних для подальших досліджень

## Принципи роботи

- некомерційна основа діяльності (участь у комерційних проектах не виключається, але не є метою)
- створення тільки відтворюваних результатів (через публікацію даних і програмного коду)
- орієнтація на взаємодопомогу і співробітництво в рамках нашої групи та з іншими дослідниками, накопичення результатів роботи і закладання основи наукової школи
- орієнтація на роботу над задачами, прив'язаними до практичних потреб
- антибюрократичність (визнання нашої роботи університетом не є нашою ціллю)
- відкритість і прозорість
- етичність

## Організація роботи

ASU Labs — це спільнота однодумців, об'єднаних на основі цього маніфесту. В спільноту можуть входити викладачі, науковці, дослідники, аспіранти, студенти в галузі комп'ютерних наук, а також інших, дотичних напрямків.

Модератори спільноти:

- Всеволод Дьомкін <vseloved@gmail.com>
- Олексій Молчановський <olexiim@gmail.com>

Алгоритм роботи:

- Модератори шукають дослідницькі проекти та зводять між собою керівників проектів (викладачів, науковців) і зацікавлених студентів та аспірантів. Модератори слідкують за дотриманням принципів спільноти ASU Labs при виконанні проектів.
- Всі проекти спільноти розміщуються в репозиторіях [цієї організації](https://github.com/asu-labs) — у кожного проекту свій репозиторій. В них публікується вся інформація про проект: оголошення, опис, результати роботи, зібрані данні, вихідні коди програм та публікації.
- Ми плануємо організацію регулярних наукових семінарів по темах проектів.
- Учасники спільноти будуть також отримувати методичну та навчальну допомогу і підтримку від кураторів та, можливо, інших учасників спільноти.
 
## Як приєднатись?

### Викладачам та дослідникам

Якщо ви викладач чи досліднк у напрямку комп’ютерних наук і шукаєте собі студентів або аспірантів для роботи в якомусь проекті, ви можете запропонувати свій проект спільноті. Для цього направте заявку з коротким описом проекту модераторам на адреси <vseloved@gmail.com> та <olexiim@gmail.com>. Заявка на проект повинна включати:

- Назву проекту
- Керівника(ів) проекту
- Установа (університет, дослідницький інститут, компанія), з яким афільований керівник(и)
- Короткий опис проекту
- Поточний стан проекту, терміни його виконання (якщо такі є)
- Опис очікуваного кінцевого результату проекту: публікація, відкритий програмний продукт або масив даних, участь у конференції чи змаганні (наприклад, Kaggle) 
- Потреби проекту в людях із зазначенням ролей/функцій

[Список проектів в роботі](projects/) 

### Студентам і аспірантам

Якщо ви шукаєте собі цікавий проект для наукової роботи в рамках магістерської або кандидатської дисертації або просто зацікавлені взяти участь в актуальних дослідженнях, які ми підтримуємо, ви можете:

- Знайти цікавий проект на сторінках [спільноти ASU Labs](projects.md)...
- АБО запропонувати цікаву ідею спільноті і згодом знайти тут однодумців...
- АБО якщо ви не знайшли цікавий проект, в якому хотіли б брати участь, але все одно хочете стати частиної спільноти...

В будь-якому разі напишіть модераторам спільноти (<vseloved@gmail.com> та <olexiim@gmail.com>) листа з наступним змістом:

- Ваше ім’я
- Де навчаєтесь: університет, факультет, кафедра, курс навчання
- Цікавий вам проект, якщо ви знайшли такий або пропонуєте новий
- Ваші попередні наукові та інженерні здобутки (статті, участь у конференціях, змаганнях, open source проекти)
- Напрямки досліджень в комп’ютерних науках, які вас цікавлять
- Скільки часу ви готові витрачати на роботу над проектом щомісяця

## Майданчики для спілкування

Окрім сайту github ми також маємо два майданчики для спілкування учасників:

- Публічну спільноту у Facebook: https://www.facebook.com/groups/asulabs/ - будь ласка, приєднуйтесь!
- Закрита спільнота у Google groups.
