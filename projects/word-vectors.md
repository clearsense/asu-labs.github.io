# Вектори слів для української та російської мов

### Куратор

Всеволод Дьомкін <vseloved@gmail.com>

### Афілювання

Незалежний проект

### Короткий опис

Векторні представлення слів — це альтернатива звичайному використанню окремих слів як атомарних об'єктів (т.зв. 1-hot encoding). Вони можуть передавати семантичні та синтаксичні аспекти слів та їх подібність в цих аспектах.

Існує ряд алгоритмів побудови таких векторів (найбільш відомі: word2vec (2 варіації), а також GloVe). Але, загалом, програми для збору векторів не дуже гарної якості, а самі вектори не опубліковані для більшості відмінних від англійської мов. Єдиний проект, який намагається зібрати різні векторні представлення слів в одному місці,— це [MetaOptimize Word Representations](http://metaoptimize.com/projects/wordreprs/).

Мета цього проекту — розробити прості і надійні інструменти для збору різних видів векторів. Як мінімум — це:

- GloVe
- word2vec (один з варіантів)
- NNSE

Після цього ми побудуємо і опублікуємо вектори для української та російської мов, використовуючи для побудови матеріали Wikipedia відповідних мов.

Також ми створимо тестовий майданчик, на якому можна буде порівнювати різні векторні представлення, а також однакові векторні, побудовані на різних об’ємах та масивах даних.

#### Поточний стан, термін виконання

Проект поки не розпочатий, для повноцінного виконання потрібно десь півроку-рік.

### Результати проекту

- програмний код для ефективного створення векторів слів
- програмний код для тестування і порівняння різних векторних представлень
- готові набори векторів слів для української та російської мов
- публікація про результати створення векторів, їх порівняння для конференції EACL або подібної до неї

### Потреби в людях

- 1 людина з гарними знаннями математики і програмування
